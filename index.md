<html lang="fa" dir="rtl">
<head>
     <style>
        p.summary{
            direction: rtl;
            font-family: "IranNastaliq";
            src: url(http://www.fonts2u.com/download/irannastaliq.font);
            font-size: 24px;
            color: #008080;
        }
        p.review{
            direction: rtl;
            font-family: "IranNastaliq";
            src: url(http://www.fonts2u.com/download/irannastaliq.font);
            font-size: 20px;
            color: #008080;
        }
    </style>
    <meta charset="UTF-8">
    <title>تحقیق</title>
</head>
<body>
<p class="summary" dir="rtl">بسیاری از سایت های مهم، معروف و بزرگ همچون گوگل و فیس بوک که در پی حفظ حداکثری امنیت داده های کاربران خود هستند، هنگام ارسال ساختمان داده های JSON به سمت کاربر یک دستور حلقه بی نهایت در اول ساختمان داده مذکور می افزایند که به نظر زائد می آید.سایت گوگل از دستور "while(1)" استفاده می کند و سایت فیس بوک از دستور "for(;;)" که هر دو لوپ بی نهایت هستند. برای برخی این سوال پیش می آید که دلیل این کار چیست؟ آیا برای جلوگیری از استفاده از دستور "eval()" به منظور پارس کردن ساختمان داده در سمت کاربر است؟اما در این صورت که به راحتی می توان با حذف لوپ بی نهایت و نوشتن یه پارس دستی ساده، عمل پارس را انجام داد.</p>
<p class="summary" dir="rtl">در واقع این اقدام برای افزایش امنیت است. در AJAX به منظور حفظ امنیت امکان درخواست فرستادن و دریافت اطلاعات از دامنه ای به جز دامنه خود وجود ندارد. یعنی سایتی که دیگری بنویسد امکان دریافت آرایه اطلاعاتی از طریق دستورات AJAX را از سایتی خارجی مثل گوگل را ندارد. اما برنامه نویس می تواند کد جاوا اسکریپتی بنویسد تا با اجرا شدن آن از طریق cookie اطلاعات مورد نظرش را از سایت خارجی دریافت کند و در همان کد جاوا اسکریپت هم اجرا کند. در حالی که سایت گوگل مایل نیست اطلاعاتش در قالب JSON این گونه دریافت و پردازش شود زیرا امکان نقوذ را ایجاد می کند و امنیت را کاهش می دهد. پس چاره ای که اندیشیده است ، این است که یک دستور لوپ بی نهایت به ابتدای JSON ارسال شده می افزاید تا اگر کسی خواست از طریق کد جاوا اسکریپت آن را دریافت کرده و پردازش کند، قادر به خواندن اطلاعات نباشد زیرا دستور while(1) یک دستور اجرایی جاوا اسکریپت است و در کد جاوا اسکریپت اجرا خواهد شد پس به محض پردازش آن برنامه جاوا اسکریپت وارد لوپ بی نهایت خواهد شد و دیگر قادر به خواندن و پردازش ادامه اطلاعات نخواهد بود. به جای دستور لوپ بی نهایت از هر دستور اجرایی دیگری که در کار جاوا اسکریپت اختلال ایجاد کند و اجازه اجرای ادامه برنامه را ندهد، می توان استفاده کرد.</p>
<p class="review" dir="rtl">با توجه به این که سایتی مثل گوگل و فیس بوک حجم بسیاری زیادی از اطلاعات محرمانه و خصوصی کاربران را در دست دارد به هیچ عنوان نباید ریسک کند و اجازه سو استفاده از این اطلاعات را به کسی بدهد به همین منظور باید از تمامی جوانب موارد امنیتی را رعایت کند و راه های نقوذ را پیش بینی کند و آن ها را مسدود کند. یکی از این راه های نقوذ JSON hijacking است که به وسیله JSON می توانند به اطلاعات کاربر دسترسی یافته و از آن سو استفاده کنند. آن گاه هر سایتی می توانست به اطلاعات فیس بوک یا گوگل اکانت کاربری که وارد سایت می شود دسترسی یابد بدون اجازه او یا بدون این که گوگل متوجه شود و از این اطلاعات استفاده های نا به جا کند.</p>
<p class="review" dir="rtl">موضع سایت های بزرگ در برابر این سو استفاده روشن است. آن ها تلاش کرده اند با روشی ساده و کم هزینه با بیشترین تضمین امنیت، جلوی این نفوذ را بگیرند. پس با توجه به قابلیت های موجود در AJAX و جاوا اسکریپت و تدابیر امینتی که از پیش اندیشیده شده، راه نقوذی که همچنان باقی است را یافته اند و این آخرین راه نقوذ را هم مسدود کرده اند. اکثر کاربران cookie مرورگر خود را فعال می کنند و این محلی ست برای نفوذ و دسترسی به اطلاعات JSON بوسیله کد جاوا اسکریپت اما با مختل کردن اجرای کد جاوا اسکریپت در صورت پردازش و دسترسی به محتویات JSON به روشی که ذکر شد این مشکل هم مرتفع گردیده است.</p>
</body>
</html>
